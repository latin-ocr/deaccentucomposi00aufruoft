De accentu compositorum quas Paninis, gramma-
ticae Sanscriticae locupletissimus auctor, tradidit du-
centas regulas *), eae, si non omnibus numeris abso-
lutam, attamen satis perspicuam eius rei doctrinam
proponunt. Quas quum Vir doctissimus Boehtlingk, in
dissertationem, quam de accentu Sanscritico conscri-
psit, non recepisset, equidem hanc operam in me
suscepi, non quo illius doctrinam me aequaturum spe-
rarem, sed ut, quae est iuvenilis audacia, quid meae
quoque vires in percurrendo grammaticae Paniniyae, ut
ita dicam, pelago valerent, ostenderem. quue, ut in
errores, quantum fieri posset, minimos inducerer, ita
feci, ut pleraque, quae in primo Rigvedi et quatuor-
decim prioribus Yajurvedi libris necnon in Samavedi
hymnis exstabant, exempla respicerem. Quo facto
grammaticorum praecepta quum accuratius definiri, tum
augeri atque amplificari poterant. Praeterea plerum-
que Bhattojis tantum explicationem secutus sum, ut qui
ex puriore fonte quam Scholiasta hauserit. Nihilomi-
nus plura sore a me aut perperam intellecta, aut non
satis dilucide prolata, in rei difficultate nemo est, qni
me credat lubentius. Gaudebo, si opera mea non
omnino irrita esse viris literarum Indicarum studiosis

visa erit.

*2 Ρ. vl, ι, 223 - vl, 2, 199.

